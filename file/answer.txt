ฉันรู้ดี ทำไมท้องฟ้ายามเช้า  กลับดูมืดมนกว่าทุกวันที่เลยผ่าน
ฉันเข้าใจ ทำไมแสงจันทร์คืนนี้  เหน็บหนาวกว่าที่ฉันเคยรู้สึก
ไม่คิดสงสัย ทำไมพอฟังเพลงรักวันนี้  กลับเศร้ากว่าทุกทีที่ได้ยิน
ไม่แปลกใจ กับความรู้สึกที่ฉันเผชิญอยู่ตอนนี้
แต่ยังมีหนึ่งคำถามที่ฉันไม่เข้าใจ  เป็นหนึ่งคำถาม ที่ฉันยังตอบไม่ได้
เพราะอะไร เหตุใดเธอต้องไป  รักของเราที่สวยงาม จางหายไปตอนไหน
เพราะอะไร คำถามยังค้างในใจ  อยากขอสักครั้งได้ไหม
กลับมาตอบคำถามที่มีแต่เธอที่รู้  ยังเก็บไว้ ความจำที่เคยสดใส
เมื่อตอนที่เธอยังคงอยู่  เพึ่งเข้าใจ ว่าความเดียวดายมันเหงาเพียงใด
เมื่อเธอหายไป  แต่ยังมีหนึ่งคำถาม ที่ฉันไม่เข้าใจ
เป็นหนึ่งคำถาม ที่ฉันยังตอบไม่ได้  เพราะอะไร เหตุใดเธอต้องไป
รักของเราที่สวยงาม จางหายไปตอนไหน  เพราะอะไร คำถามยังค้างในใจ
อยากขอสักครั้งได้ไหม กลับมาตอบคำถามที่มีแต่เธอที่รู้